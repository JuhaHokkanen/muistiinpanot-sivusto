# Kolmas pelikerta – 22.3.2025  

## Seikkailu vuorella

Lähdimme etsimään kadonnutta eräopasta Garrettia, joka oli vienyt seikkailijoita Dwarven Valleyyn ja edelleen Kelvin's Cairn -kukkulalle. Kohtasimme alueella epäluuloisia kääpiöitä, jotka kertoivat huhuja entisestä necromancerista, joka oli aikanaan herättänyt kuolleita kääpiöitä epäkuolleiksi. Ryhmämme onnistui neuvottelemaan kääpiöiden kanssa, kun Nameless one soitti heille eeppisen kääpiölaulun. Saimme tietoa muun muassa jeteistä, jotka hyökkäävät vain lumimyrskyjen aikaan – tärkeä varoitus vuoriston arvaamattomissa olosuhteissa. Inari tiesi kertoa että jetit pelkäävät tulta.

Matkalla kohti Kelvin's Cairnia Inarin pöllö Snowden palasi tiedustelumatkalta ja kertoi, että lännestä oli nousemassa lumimyrsky. Kiirehdimme matkaa ja ehdimme juuri ajoissa leirialueelle, missä kohtasimme hylätyt koiravaljakot ja rikkinäiset ruokalaatikot. Garrettin suosikkikoira, jota olimme seuranneet koko matkan ajan, löysi hänet lopulta. Garrett oli pahoin loukkaantunut ja kertoi, että ne seikkailijat, joiden oppaana hän oli toiminut, olivat kadonneet.

Pystytimme leirin ja pidimme siellä suojaa lumimyrskyn ajan. Aamulla myrskyn laannuttua Garrett oli hieman toipunut, mutta edelleen uupunut. Lähdimme jatkamaan kadonneiden seikkailijoiden etsintää, ja Garrettin kiipeilyvarusteiden avulla pääsimme etenemään kukkulalla.

Verijälkien ja jälkien perusteella päädyimme suurelle luolalle, jossa jetin poikanen leikki puolikuolleen halflingin kanssa. Luolassa oli myös jetin emo. Nameless one onnistui pelottelemaan jetin poikasen emonsa luo, jolloin saimme hetken aikaa toimia. Käytin lay on hands -kykyäni auttaakseni halflingia, joka kärsi myös uupumuksesta.

Luolan sisällä löysimme myös kolme jäätynyttä kääpiön päätä, jotka oli revitty irti ja aseteltu tarkoituksella esille – karmiva näky, joka viittasi jetien raakuuteen. Inari tiesi, että jetit ovat kohtalaisen älykkäitä – suunnilleen yhtä älykkäitä kuin tyhmä ihminen – mikä teki niistä entistä vaarallisempia vastustajia.

Myöhemmin löysimme jäätyneen tieflingin. Inarin detect magic -taika oli yhä voimassa, ja sen avulla hän havaitsi tieflingin hallussa olevan maagisen kirjan ja potionin. Lisäksi löysimme päättömän kääpiöruumiin.

Lopulta nousimme kukkulan huipulle, josta avautui vaikuttava näkymä koko Icewind Talen alueelle.